'''
PWS speltheorie

Dit profielwerkstuk (PWS) gaat over de speltheorie c.q. verdeelproblemen waarbij taarten (Fair Cake Cutting), erfenissen (bankroetproblemen) en stemmen (verkiezingsparadox) eerlijk verdeeld moeten worden. Het doel van dit profielwerkstuk is om deze handige kennis voor iedereen bereikbaar te maken. Ik heb geprobeerd zo min mogelijk wiskundige tekens en formules te gebruiken en tegelijkertijd het overzicht te bewaren. Ook heb ik veel aandacht besteed aan een prettige lay-out en veel plaatjes ter bevordering van het begrip. 

Wat is Fair Cake Cutting? Stel je hebt een dure set speelgoed met honderden unieke onderdelen gekocht voor een aantal kinderen van de basisschool. Ze zijn er dol op, maar op een dag begint onderling een helse ruzie. Het is oorlog: de kinderen en het speelgoed zijn op school niet meer veilig en je besluit het speelgoed maar onder de kinderen thuis te verdelen. Ieder kind eigent zich de hele set toe en besluit zijn adem in te houden zolang hij vindt dat de set niet eerlijk verdeeld is. Tja, had je nu maar een methode om dit verdeelprobleem op te lossen. Gelukkig breken wiskundigen hier hun hoofd over en heb ik in hoofdstuk 1 Fair Cake Cutting verschillende methoden uiteengezet. In de grijze blokken staat de methode beschreven en voor de liefhebber heb ik de mate van eerlijkheid bij elk van deze methoden onder zo'n grijs blok geanalyseerd.

Wat zijn bankroetproblemen? Stel nu: Saoudi-ArabiÃ« voorziet Nederland, Duitsland en Frankrijk van olie, maar helaas heeft er een olieramp plaatsgevonden waarbij 65% van de olie voor de geplande levering van december verloren gaat. Het is een strenge winter en de economie van elk van de drie landen is afhankelijk van de olie, waardoor zij bereid zijn de wapens op te pakken. Alstulieft, blijf kalm en lees hoofdstuk 2 "Bankroetproblemen".

Veel plezier met lezen!

'''
